<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Linkit</title>
</head>
<body>
    <h1> Pesti Iron Maidenin lämppärinä on piirtynyt ikuisesti Disturbed-rumpalin mieleen – ”Se oli ällistyttävää”
    </h1>

       <p> Disturbed-rumpali Mike Wengren intoili yhtyeensä lämmittelypestistä milwaukeelaisen 102.9 The HOG -radiokanavan haastattelussa. Disturbed lietsoi yleisöä hurmioon ennen Iron Maidenin esiintymisvuoroa 20. marraskuuta 2024 Méxicossa.
        ”Se oli kerran elämässä -kokemus. Se oli ällistyttävää”, Wengren sanoo. ”Olemme soittaneet niin monien legendojen kanssa, ja he olivat yksi viimeisistä jäljellä olevista. Se, että saimme ruksattua sen listalta ja voimme siirtyä [Disturbedin The Sickness -albumin] 25-vuotisjuhlallisuuksiin, on siistiä.”
        <br>
        <br>
        
        Kuinka yhtye sitten päätyi Iron Maidenin lämmittelijäksi? ”Teimme kaikenlaista ja olimme soittaneet muutamia keikkoja”, rumpali sanoo. ”Olemme itse asiassa olleet studiossa työstämässä uutta musiikkia. Siitä ei päivityksiä tarjolla. Prosessi jatkuu. Meillä oli kuitenkin pieniä taukoja joita pyrimme käyttämään hyödyksemme. Sitten saimme sähköpostia manageriportaalta. ’Hei, arvatkaa mitä? Iron Maiden soitteli ja halusi tietää, olisiko teillä kiinnostusta soittaa Méxicossa.’ Olimme, että ’Öh, joo. Taidamme laittaa kaiken muun tauolle. Eiköhän mennä.’ Sitä ei tarvinnut juuri miettiä.""
        Yhtye pääsi myös jututtamaan Bruce Dickinsonia.
        <br>
        <br>
        ”Juttelimme Brucen kanssa hotellilla”, Wengren muistelee. ”Olimme olleet paikalla jo muutaman päivän kun he tulivat paikalle. Istuin Danin [Donegan] kanssa hotellin baarissa drinkeillä kun hän käveli paikalle. ’Oho, siellä hän nyt on. Voi luoja.’ Sitten hän tuli luoksemme ja kysyi ’miten kundeilla kulkee?’ Yritimme olla taantumatta fanipojiksi.”
        <br>
        <br>
    </p>
      
    <img src="iron-maiden-portrait-credit-john-mcmurtrie-768x487.webp" width="501" height="318" alt="Iron Maiden"> <br>
    <a href="https://www.ironmaiden.com/" >Iron Maidenin sivuille</a>

    <i>  ”Se oli kerran elämässä -kokemus. Se oli ällistyttävää” </i>
    <link rel="stylesheet" href="tyyli.css">


